היה היה ילד צעיר בשם יואב, יואב היה תלמיד בית ספר יסודי. בסוף כל יום בית ספר, יואbxxyugeyugdeyugeygב אהב לצאת החוצה לגינה ולשחק עם חבריו. כל יום הם היו משחקים במגוון במשחקים - בתופסת, במגלצות ובכדור. יום אחד יואב הגיע לבית הספר לעוד יום רגיל, השעות עברו וחלפו להן עד שבשיעור השישי והאחרון, המורה לספרות, צילה, אותה יואב בכלל לא אהב, החליטה לתת לכיתה משימת בית. על התלמידים היה לקרוא ספר ארוך מאוד בשם "הרץ". לאחר הקריאה על התלמידים היה לענות על מספר שאלות ולהגישן למורה צילה. בנוסף לכך המשימה הייתה להגשה ליום למחרת - יום חמישי. יואב כלל לא התלהב מהרעיון שהוא יהיה חייב לשבת ולקרוא, דבר שממש לא אהב לעשות, ולאחר מכן אפילו לענות על שאלות. יואב כמו כל יום לאחר בית הספר ירד לגינה מתחת לביתו. אך כאשר הוא הגיע לגינה הוא ראה כי היא ריקה לחלוטין. יואב חשב לעצמו כיצד דבר שכזה יכול לקרות הרי שכל יום ללא יוצא מן הכלל הוא יורד לאותה הגינה וכל החברים שלו גם הם שם. לאחר כמה שניות של מחשבה יואב הבין כי חבריו לא משחקים כי הם עושים את המשימה של המורה צילה. מהר מאוד יואב עלה הביתה והחל לקרוא במרץ. לקראת הערב הוא הספיק לסיים את הספר ועכשיו רק נשאר לו לענות על השאלות. יואב סיים את העבודה, מותש ועייף, והלך לישון. למחרת כל התלמידים הגישו לצילה המורה לספרות את העבודות שלהן. עברו כמה ימים וצילה הגיעה לכיתה עם שקית ובה כל העבודות שהוגשו לה, היא החלה לחלק את העבודות בכיתה וכל תלמיד קיבל את הציון שלו. חבריו של יואב כולם קיבלו ציונים לא גבוהים מאוד אך יואב, באופן מאוד מפתיע, שכן לא היה לו זמן רב לעשות את העבודה - קיבל 94! יואב הבין כי כאשר לא חשב על מה הוא מפספס בגינה והוא התרכז רק בעבודתו הוא היה מסוגל לחשוב כמו שצריך ולעשות את העבודה בצורה מעולה. מאז שיעורי ספרות הפכו לשיעורים האהובים על יואב, הם נתנו לו לא רק שיעורים בספרות אלא גם שיעורים לחיים.

הסיפור שלנו מתחיל באמצע שנת 1947, בעיר תל אביב, אז תחת שלטון המדנט הבריטי בארץ. בדירה קטנה בצפון תל אביב גרו להם הזוג שמחה ומשה גרשון. משה היה לוחם במחתרת היהודית ושמחה הייתה עקרת בית ששמרה על בנם הקטן שרק עתה נולד. לגרשונים היו חיים שקטים וטובים, כל יום משה היה חוזר מהעבודה לאוכל ששמחה הכינה לו, הם היו אוכלים ארוחת ערב יחדיו ומבלים את הערב, ולמחרת, שוב. מדי פעם כאשר היו מקרי חירום, משה היה צריך לסוע למחתרת ולעזור, הוא היה מבוני הפצצות. בנובמבר 1947, לאחר החלטת האום על חלוקת ארץ ישראל, החלה מלחמת העצמאות. משה גויס ושמחה נשארה לבד בבית עם בנם. חלפו ימים ושבועות ולא נשמע אות חיים ממשה, ולמרות זאת לשמחה הייתה תקווה - היא האמינה שמשה בחיים והוא יחזור הביתה בקרוב. כמה ימים לאחר מכן, שמחה שמעה דפיקות חזקות בדלת. היא ניגשה לפתוח ובצד השני עמד בחור גבוה, הוא שאל: "גברת גרשון", שמחה השיבה בחיוב, "אני מצטער לבשר לך אך לפני שעות אחדות בעלך, משה, נהרג בקרב בירושלים, הוא מת כגיבור". שמחה לא האמינה למה שהיא שמעה, איך יכול להיות שבעלה, שהיה פה עד לפני כמה שבועות, אינו חי? שמחה סגרה את הדלת ובכתה. היא בכתה במשך ימים ארוכים, אפילו בנה הקטן הבין שמשהו לא תקין. אחרי כמה ימים שמחה נרגעה טיפה, עם עזרה ממשפחה היא החלה לחזור לחייה הרגילים - ללא משה. עם חלוף השנים הגעגוע למשה הלך ודעך ושמחה אפילו הכירה מישהו חדש. לימים יהיה משה אחד הדמויות הכי חשובות במלחמת העצמאות, וזכרונו ישאר לעד.

הכל התחיל לפני חודשיים, בבר בניו יורק. זה היה יום שישי בערב, הארי, בחור צעיר ויפה תואר הלך עם כמה מחבריו לבר שמתחת לביתו. הם בילו שעות רבות בבר, שתו, שיחקו, דיברו עם בחורות ובעיקר נהנו. זה היה אחד הלילות הכי טובים שהיו להארי. למחרת, הארי קם מדפיקות חזקות על דלתו, מעורפל עוד מהלילה הקודם הארי טיפס ממיטתו לעבר הדלת ופתח אותה. מעבר לדלת הופיע שוטר עצום. "הארי קיין אתה תחת מעצר בחשד לאונס". הארי, מבולבל מהסיטואציה לא הבין מה קרה, הוא ניסה להסביר שאין לו מושג על מה מדובר אך השוטר אזק אותו ולקח אותו לתחנת המשטרה. אחרי כמה ימים במעצר, וללא התקדמות בחקירות, החל משפטו של הארי. עורך דינו היה חבר קרוב של הוריו, מר כהן. למשפט הגיעה עדה שטענה כי הארי הוא האדם שאנס אותה באותו ערב יום שישי בבר בניו יורק. כמובן שהארי התכחש לטענה זו, הוא ידע כי חלה כאן טעות והוא אינו אשם. הארי הסתכל לעבר הצופים במשפט ושם הוא ראה את חבר שלו - ג'ון. פתאום משהו התחבר בראשו של הארי, ג'ון, חברו הטוב עוד מכשהיו קטנים, נראה בדיוק כמוהו. באותו הלילה הגורלי גם ג'ון היה עם הארי והוא הבין כי חל כאן בלבול וכי ג'ון הוא זה שעשה דבר כזה, הארי יודע כי ג'ון מסוגל לעשות דבר כזה וכנראה שהוא באמת האשם. הארי ביקש לדבר, נעמד מול אותה האישה ושאל אותה אם ג'ון זה הבן אדם שאליו היא מתכוונת. האישה הבינה את הטעות שלה ומייד אמרה שכן. ג'ון פרץ בריצה וברח מהאולם. עד היום עקבותיו לא נמצאו, הארי נשאר אדם חופשי והאישה - ללא סגירת מעגל.

לילה אחד, אריה שישן במיטתו התעורר לרעש זכוכית שבורה חזק מאוד. אריה הסתכל וראה צל של איש על עדן החלון, גנב! הגנב הבחין באריה שכבר הספיק לקום והחל לרדוף אחריו והתחיל לברוח. אריה אינו איש מאוד ספורטיבי ולא בעל סיבולת טובה מאוד, ולכן תוך כמה דקות הגנב נעלם ואריה חזר לביתו. למחר בבוקר אריה קם, צחצח שיניים ואכל ארוחת בוקר, כפי שעושה בכל יום. אך אריה הבחין במשהו משונה - השעון שהיה על שידתו נעלם. השעון שנעלם הוא לא סתם שעון, זה שעון שאריה קיבל מסבו לפני שנים רבות, השעון היה הפריט היחיד ששרד את השואה אצל משפחתו של אריה ולפני מותו סבו העניק לו אותו. אריה זעם מגניבת השעון שלו, זה היה הפריט הכי חשוב שהיה לו והוא לא היה מוכן לאבד אותו. אריה החל לעבור בין חנויות משכון ועתיקות שונות בעירו, ולאחר מכן גם במקומות רחוקים יותר עד שיום אחר, שבוע לאחר הגניבה, אריה הבחין בשעון שלו בתוך חלון זכוכית. אריה שאל את המוכר מהיכן השעון הזה הגיע, המוכר השיב כי אדם הגיע אליו לפני כמה ימים וביקש למכור את השעון, המוכר אהב את השעון והחליט לקנות אותו ולנסות למכורו מחדש. אריה סיפר את הסיפור של השעון וכיצד הוא הגיע אל המוכר. הסיפור היה נשמע מוכר למוכר, הוא שמע אותו פעם מסבו. באותו הרגע אריה והמוכר הבינו שהם קרובי משפחה, הם בני דודים, והסבא שדיברו עליו - אותו הסבא. המוכר החזיר לאריה את השעון ואריה הודה לו, הם נפרדו לשלום ואריה חזר לביתו. עד היום אריה והמוכר בקשר טוב.

איציק תמיד חלם להיות לוליין בקרקס. מאז שאיציק היה קטן הוא היה מוקסם מהקרקס. בכל פעם שאמו הייתה לוקחת אותו לראות מופע הוא היה צופה באדיקות ובוחן כל צעד ותנועה, הוא היה מנסה ללמוד כיצד לעשות זאת בעצמו. כשהיה בן 7, אמו של איציק קנתה לו ליום ההולדת מתקן מקבילים, בשביל שיוכל להתאמן על תרגילים. איציק היה אסיר תודה ובכל יום היה עולה על המתקן, מנסה תרגילים חדשים שראה ומשפר תרגילים ישנים. עם השנים, איציק החל לשכוח מחלומו, הקרקס כבר פחות עניין אותו והוא המשיך הלאה. איציק למד רפואה והפך לרופא שיניים. לאחר כמה שנים, איציק ביקר את אמו, הם דיברו וצחקו על העבר ואז איציק נזכר בחלום שהיה לו פעם - להיות לולין. פתאום כל הזכרונות שטפו את איציק בבת אחת, ועם הזכרונות הגיעו גם השאיפות מהעבר. איציק החליט שהוא מתפטר מעבודתו והופך ללוליין. הוא החל להתאמן בקרקס המקומי בכל יום כשהוא כל פעם משפר עוד קצת ועוד קצת את הביצועים שלו, טיפה בכל יום. לאחר כמה חודשים פנה מנהל הקרקס אל איציק ואמר לו כי הלוליין הראשי אינו מרגיש טוב והוא לא יוכל להגיע למופע שיתקיים בערב, ושאל את איציק האם הוא יהיה מוכן להחליף אותו. איציק היה בעננים, מבחינתו זאת הייתה התגשמות חלום. כמובן שאיציק הסכים, ומיד החל ללמוד את המופע ולהתאמן אליו. הגיע הערב, הקרקס התמלא בצופים. הקריין החל לדבר ומיד החל המופע. איציק נתן מופע כמו שלא היה מעולם בקרקס - הקהל היה בהתלהבות שיא וכולם נהנו. בסוף המופע מנהל הקרקס שיבח את איציק וביקש ממנו להתחיל להופיע באופן קבוע בקרקס שלו. איציק פרץ בבכי וחיבק את מנהל הקרקס, כמובן שהוא הסכים להצעה. זה הסיפור של איציק - הלוליין הגדול ביותר בכל הזמנים.